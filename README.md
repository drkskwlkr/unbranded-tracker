# unbranded-tracker
One-page приложение за проследяване на доставките. Съвместимо със Спиди и Еконт (други куриери TBDL). За простота ще наричам приложението UT (от Unbranded Tracker; няма нищо общо с Unreal Tournament или uTorrent).

UT служи да показва проследяването на доставките на вашите пратки в самостоятелна страница в рамките на собствения домейн на магазина. По този начин, вместо да губите комуникация с клиентите, можете да запазите връзката с тях, след като обработите и изпратите всяка тяхна поръчка.

Освен проследяването на доставката, можете да направите от тази страница среда за допълнителна маркетингова комуникация: да добавите чат приложение, да показвате upsell/cross-sell предложения, да предлагате отстъпки за бъдещи поръчки, абонамент за email бюлетин и т.н.

Понеже страницата си е ваша, можете да поместите на нея и тракинг код, ad retargeting код, Facebook pixel код и т.н., чрез които допълнително да ангажирате клиента на момента или на по-късен етап. В такъв случай обаче не забравяйте, че трябва да добавите cookie notice и да поискате позволението на клиента!

## Съвместимост
Приложението е универсално и не зависи от конкретна платформа. Можете дори да не разполагате със собствен магазин, а да продавате в OLX или Facebook, и пак да пращате линкове за проследяване от ваш домейн =)

## Инсталация
От съображения за леснота, най-уместният начин е да се инсталира в самостоятелен под-домейн на вашия магазин (например tracking.example.com). Ако смятате да изпращате съобщения чрез SMS, препоръчвам да изберете възможно най-къс поддомейн, за да спестите символи (например t.example.com).

Възможно е UT да работи и в поддиректория на главния домейн (например example.com/t) паралелно със софтуера на магазина. Този режим на работа обаче изисква допълнителни настройки, които зависят от конкретната платформа и затова не се поддържа официално. Ако искате да настроите UT да работи по този начин, свържете се с мен.

## Допълнителни изисквания
За да ползвате услугата със Спиди, е необходимо да притежавате потребителско име и парола, които са активирани за работа с API на Спиди. Ако използвате интеграция с модула на Спиди за OpenCart, WooCommerce, Prestashop, Magento и т.н., най-вероятно името и паролата, които въвеждате за оторизация там, ще работят и в UT. Ако видите грешка `bg.error.invalid.credentials`, това име и парола няма да ви свършат работа.

В такъв случай е необходимо да се свържете с вашия търговски представител в Спиди и да поискате от него да ви генерира нова двойка потребителско име и парола, които да използвате с UT. От Спиди най-вероятно ще ви попитат за каква платформа ще ползвате новата двойка име/парола, тъй като си водят вътрешна статистика за популярността на платформите. От потребителска гледна точка няма значение какво ще кажете. Можете да отговорите, че го искате за същата платформа, на която ви работи магазинът.

## Употреба
Линковете за проследяване се образуват, като към адреса на приложението се добави параметър p=номер_на_товарителница, т.е. tracking.example.com?p=1234567890. Това е връзката, която можете да изпращате на своите клиенти.

## За въпроси, мнения, препоръки и т.н. контакти
Facebook група: www.facebook.com/groups/unbranded.tracker/
FB Messenger: https://m.me/ivan.webstage

За предпочитане е да задавате въпроси и да изразявате мнения в групата. Използвайте личниия контакт в Messenger само по теми, които не искате да бъдат публично достъпни (например, ако искате да ви настроя сайта да работи с UT, няма нужда да ми изпращате паролата за хостинг акаунта в групата...) Моля, когато контактувате с мен във Facebook Messenger, да започвате първоначалната комуникация с цялостния въпрос, който искате да зададете. Не отговарям на заявки за чат тип "Здравей" и "Ko pr". Благодаря за разбирането!
